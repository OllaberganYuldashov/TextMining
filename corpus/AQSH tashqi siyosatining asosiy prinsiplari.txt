Turli ma’muriyatlar davrida va turli xalqaro sharoitlarda AQSH tashqi
siyosatining shakllanishi va uni amalga oshirish jarayoni an’anaviy ravishda
«izolyasionizm» siyosati bilan «faol aralashish» siyosati o‘rtasida tanlash
muammosidan iborat bo‘lib kelgan. Doimo ikkala yo‘nalish ma’muriyatda ham,
Kongressda ham, mamlakat jamoatchiligi orasida ham o‘z faol tarafdorlari va
muxoliflariga ega bo‘lgan. Birinchi yo‘nalish tarafdorlari boshqa mamlakatlarning
muammolaridan muayyan darajada uzoqlashish zarurligini AQSH rivojlanishining
tarixiy, geosiyosiy xususiyatlari bilan va bu mamlakatda, taniqli siyosatchi O’Neyl
ta’biri bilan aytganda, «butun siyosat faqat mahalliy siyosatdan iborat» ekanligi
bilan asoslashga harakat qilganlar. Ularning muxoliflari, o‘z navbatida, AQSHning
milliy siyosiy va iqtisodiy manfaatlarini jahonning turli nuqtalarida faol himoya
qilmasdan, ittifoqchilar bilan hamkorlikda ish olib bormasdan va raqiblarga qarshi
kurashmasdan Amerika jamiyatining barqaror rivojlanishini ta’minlash mumkin
emas, deb ta’kidlaganlar.
Hozirgi bosqichda AQSH tashqi siyosatida ikkinchi yo‘nalish – xalqaro hayot
muammolarini hal qilishda faol ishtirok etish siyosati ustunlik qilayotir.
Muayyan mamlakat yoki mintaqaga nisbatan AQSHning uzoq muddatli
siyosati bir qancha omillar ta’sirida shakllanadi. Bu omillarni ikki guruhga ajratish
mumkin. Birinchi guruhga AQSH tashqi siyosatining tarixan shakllangan asosiy
prinsiplari zamirida yotuvchi omillar kiradi. Boshqacha aytganda, bu Amerika
diplomatiyasining mohiyatini tashkil etuvchi, “qoniga singgan” omillardir. Ular
uzoq muddatli, barqaror xususiyatga ega bo‘lib, ma’muriyat yoki Kongressning
partiyaviy asosidan qat’i nazar u yoki bu darajada doim o‘z ta’sirini ko‘rsatadi.
Ikkinchi guruh omillari umuman olganda birinchi guruh omillariga bo‘ysunadi.
Ular muayyan tarixiy sharoit, xalqaro vaziyatning rivojlanish tendensiyalari va
istiqbollari, jahon bozoridagi holat bilan bog‘liq. Amerika diplomatiyasi
sub’ektlari partiyaviy dasturining o‘ziga xos xususiyatlari ham shu omillar bilan
belgilanadi.
Hozirgi sharoitda AQSH tashqi siyosatining strategiyasini belgilovchi asosiy
omillar quyidagilardan iborat.
Birinchi omil – dunyo miqyosida ustunlik (global dominance), global
liderlik strategiyasi. SSRI parchalanib ketganidan so‘ng AQSHning jahondagi
etakchi davlat sifatidagi mavqeini mustahkamlash Amerika diplomatiyasining bosh
g‘oyasiga aylandi. Bu g‘oya boshqa har qanday davlat yoki mamlakatlar guruhidan
iqtisodiy, harbiy, ilmiy-texnikaviy, madaniy, axborot sohalarida AQSHning
strategik ustunligini ta’minlashni nazarda tutadi. Bu, o‘z navbatida, Vashingtonga
jahondagi siyosiy jarayonlarga o‘z milliy manfaatlaridan kelib chiqib ta’sir
ko‘rsatish imkonini beradi. Dunyo miqyosida etakchilik qilishga bo‘lgan bu intilish
xalqaro munosabatlar sohasiga ko‘chirilgan "biologik atavizm" emas. U tabiiy bir
hol bo‘lib, qo‘lga kiritilgan ustunlikdan muayyan natijalarga erishishga intilishni
aks ettiradi.
AQSH tashqi siyosati hozirgi dunyoga har qanday mamlakatni va istalgan
mintaqada o‘z xohish-irodasiga bo‘ysundirishga qodir qudratli va barqaror etakchi
davlatga ega bo‘lgan bir qutbli tizim sifatida qaraydi. Bu konsepsiyaga ochiq yoki
yashirin qarshilik ko‘rsatish nimaga olib kelishini AQSHning Iroqdagi, undan
oldinroq – Afg‘oniston va Sudandagi harakatlari, shuningdek Pokiston va
Hindistonga qarshi sanksiyalar ko‘rsatdi. Vashington "ko‘p qutbli" dunyo
konsepsiyasini tan olmaydi.
Dunyo miqyosidagi ustunlikni mustahkamlash bo‘yicha harakatlarning ichki
mantiqiga ko‘ra mamlakat teng huquqli strategik ittifoqchiga ega bo‘lmaydi.
AQSHning NATO bo‘yicha hamkorlari bilan munosabatlari bundan buyon shu
mantiqqa asosan rivojlansa kerak. Bu uzoq kelajakda AQSH mavqeiga muayyan
xavf tug‘ilishiga olib kelishi mumkin. SHu ichki mantiqqa ko‘ra biron-bir davlat
jahonning biron-bir hududida AQSH manfaatlariga zid yoki ularga mos
kelmaydigan manfaatlarni ilgari surishi mumkin emas. SHu bois AQSHning dunyo
miqyosidagi ustunlik sxemasiga muayyan darajada mos kelmaydigan mamlakatlar
bevosita yoki bilvosita tazyiq o‘tkazish ob’ekti sifatida baholanadi.
Markaziy Osiyoga nisbatan bu hozir shunda namoyon bo‘ladiki, 90-yillardan
farqli o‘laroq, Rossiya yoki boshqa regional davlatning bu mintaqadagi "qonuniy
manfaatlari" yuzasidan munozaralar deyarli barham topdi. Endilikda bu erda
AQSH o‘z ta’sirini o‘rnatishi kerakligi va maqsadga muvofiqligiga Vashingtonda
hech kim shubha qilmaydi va biron-bir uchinchi kuchning manfaatlarini hisobga
olishni zarur deb hisoblamaydi.
Shuni ta’kidlash lozimki, so‘nggi yillar mobaynida halqaro rivojlanish, “bir
qutbli” dunyoning barqarorligi” haqidagi tezis o‘z tasdig‘ini topmayapti. Bugungi
dunyoga xos bo‘lgan voqelik bu – uzluksiz mojarolar, zo‘ravonlik va terrorizmning
keng tarqalishi, xalqaro munosabatlarda tanglikning keskin o‘sishi va deyarli
barcha mamlakatlarda yangi qo‘poruvchilik harakatlarini xavotir bilan kutib turish
holati, kuchayib borayotgan ksenofobiya, ya’ni chet elliklarga nisbatan adovatning
ildiz otishi. “Demokratik lider-davlatning” dunyo rivojiga ko‘rsatajak ijobiy
ta’siri” bilan bog‘liq bo‘lgan optimizm, nekbinlik ham amalda tasdig‘ini topa
olmadi. Global barqarorlik rivojining asosiy muammolari nainki echilmoqda, balki
yanada murakkablashmoqda. Iroqdagi harbiy-siyosiy inqiroz, hatto AQSHning
o‘zida “Vashingtonning global miqyosdagi majburiyatlari haddan tashqari
kattaligi” yuzasidan bahslarga olib kelmoqda.
Yagona “superdavlat” va butun qolgan dunyo orasidagi ziddiyatlar natijasida,
antiamerikanizm kayfiyatlari tobora ortib borayotgani ko‘zga tashlanmoqda. Bu
kayfiyatlar shu jumladan Amerikaning doimo va so‘zsiz g‘oyaviy va harbiy-
siyosiy ittifoqchilari bo‘lgan mamlakatlarda ham paydo bo‘lmoqda.
Ikkinchi omil – geosiyosiy yondashuv prinsipi. Amerika diplomatiyasi bu
prinsipni ko‘p yillardan beri ishlab chiqib qo‘llab kelmoqda va bundan buyon ham
unga amal qilsa kerak. Ushbu konsepsiyaga ko‘ra, "kuchlar nisbati" nazariyasi
o‘tgan davrlarda qo‘l kelar edi. O‘sha davrda manfaatlari zid bo‘lgan mamlakatlar
(yoki davlatlar guruhi)ning harbiy-siyosiy salohiyatini muvozanatga solish
mumkin bo‘lgan edi. Hozirgi sharoitda bu yondashuv barqarorlikni ta’minlay
olmaydi. Bundan tashqari, u AQSHning dunyo miqyosidagi ustunlik prinsipiga
mos kelmaydi. Geosiyosat prinsipiga ko‘ra, jahon geografik, iqtisodiy va
sivilizatsion mezonlarning birligidan kelib chiqib shakllanadigan regional
tuzilmalardan tashkil topadi. Bunga ko‘ra muayyan mamlakat bir necha geosiyosiy
tuzilma tarkibiga kirishi mumkin. Masalan, O‘zbekiston «sobiq SSRI hududi»,
«yangi mustaqil davlatlar», «islom dunyosi», «Markaziy Osiyo», «Markaziy Osiyo
va Kaspiybo‘yi mintaqasi»ga kiradi. Ayrim yirik tadqiqotchilarning fikricha,
so‘nggi yillarda ro‘y berayotgan geosiyosiy o‘zgarishlar shunga olib keladiki,
O‘zbekiston, o‘z tarixiy ajdodlari kabi, YAqin va O‘rta SHarqning tarkibiy
qismiga aylanadi. Ayrim amerikalik tadqiqotchilar “Osiyo” bu asosan Xitoy va
Tinch Okean mintaqasini qamrab oluvchi makon, degan yondashuvidan kelib
chiqqan holda, uning tarkibiga O‘zbekistonni kiritmaydilar.
Regional tuzilmada uzoq muddatli siyosatni amalga oshirishda AQSH
hamkori bo‘lishga qodir tayanch davlatni ajratish geosiyosiy yondashuvning
asosiy prinsiplaridan biridir. Odatda, bunday hamkor sifatida nafaqat etarli siyosiy,
iqtisodiy va madaniy salohiyatga ega bo‘lgan, balki AQSHning g‘oyaviy
imperativlari va ijtimoiy qadriyatlariga qo‘shiladigan mamlakat tanlanadi (bundan
mustasno holatga misollar yo‘q emas. Masalan, uzoq vaqt mobaynida AQSHning
eng yaqin hamkori Saudiya Arabistoni bo‘lib kelgan).
Manfaatlari bir-biriga zid bo‘lgan juda ko‘p mamlakatlar Markaziy Osiyo va
Kaspiy havzasiga e’tiborni kuchaytirgan hozirgi sharoitda AQSH mintaqada
obro‘li, barqaror va ishonchli hamkorga muhtoj bo‘lib turibdi. Islom dunyosiga
ta’sir ko‘rsatish vositalarini ko‘paytirish, Eronga qarshilik ko‘rsatish vazifasi ham
Vashington uchun dolzarb bo‘lib qolayotir.
Uchinchi omil - "demokratiyani faol ilgari surish" prinsipi. Mohiyat
e’tibori bilan, AQSH mafkuraviy, chuqur ildiz otgan qadriyatlar va prinsiplar
tizimiga ega davlatdir. Liberal demokratiya, huquqiy davlat va tadbirkorlik
erkinligi AQSH jamiyatining asosiy qadriyatlari hisoblanadi. Tashkil topgan
paytidan beri bu mamlakat G‘arb sivilizatsiyasi g‘oyalarining in’ikosi va ifodachisi
bo‘lish vazifasini o‘z zimmasiga olishga intilib kelmoqda. Har mir masih, messian
davlat kabi AQSH o‘z g‘oyaviy imperativlarini tarqatish doirasini kengaytirishga
harakat qilayotir. AQSHning o‘ziga xos xususiyatlaridan biri bo‘lgan iqtisodiy
pragmatizm ko‘pincha "demokratik fundamentalizm" prinsipi bilan
uyg‘unlashmoqda. Bu shu jumladan Marshal rejasini amalga oshirishda, Yaponiya
va Janubiy Koreyani tiklashda, Isroil, Misr, Ukrainaga ko‘p milliardli yordam
ko‘rsatishda namoyon bo‘ldi. Bunda AQSH moddiy yordam ko‘rsatish bilan bir
vaqtda, o‘ziga o‘xshagan davlatlarni vujudga keltirishga ham harakat qildi. Ayrim
mamlakatlarga nisbatan "ikki xil standart" qo‘llash holatlariga qaramay,
demokratiya, fuqarolik jamiyati va bozor iqtisodiyoti masalalari AQSHning chet
mamlakatlar bilan munosabatlari mazmuniga ta’sir ko‘rsatuvchi kuchli omil bo‘lib
qolayotir.
AQSHning Markaziy Osiyoga nisbatan tashqi siyosatiga ommaviy axborot
vositalari va nohukumat tashkilotlari mintaqa mamlakatlarini islohotlarni dadil
amalga oshirishga moyil emas, G‘arb demokratiyasi va bozor iqtisodiyoti
qadriyatlarini tan olmaydigan mamlakatlar – o‘ziga xos "kommunizm
qo‘riqxonasi" sifatida ko‘rsatishlari katta ta’sir ko‘rsatdi.
YUqorida qayd etilganidek, AQSH diplomatiyasining masih, messian
xarakteri, oxirgi yillarda Amerika qadriyatlarini “universial va barchaga taalluqli”
degan tushunchadan kelib chiqqan holda, ularni boshqa mamlakatlarga “eksport”
qilishga urinishlarida ko‘rinmoqda. Bu maqsadlarga salmoqli mablag‘lar va
diplomatik faoliyat safarbar etilmoqda. Ammo, ko‘p holatlarda, AQSH
ma’muriyati va Amerika nodavlat tashkilotlari tomonidan amalga oshirilayotgan
“ko‘mak va texnik yordam dasturlari”, odatda, AQSH manfaatlarini ilgari surishga
emas, balki antiamerikanizmning kuchayishiga va boshqa mamlakatlarda
barqarorlikning izdan chiqishiga olib kelmoqda.
To‘rtinchi omil - "tashqi siyosatning iqtisodiylashuvi" prinsipi. Amerika
tashqi siyosati boshqa davlatlarning diplomatyasiga nisbatan savdo-iqtisodiy
maqsadlarga erishishga ko‘proq yo‘naltirilgan siyosatdir. Bu uning xalqaro
iqtisodiy munosabatlarni erkinlashtirishga intilishida va "energetik xavfsizlik"ni
ta’minlash strategiyasini amalga oshirishida namoyon bo‘ladi.
Birinchi holda AQSH "nisbiy ustunliklar" (comparative advantages theory)
iqtisodiy konsepsiyasidan kelib chiqadi. Bu konsepsiyaga ko‘ra, o‘z
iqtisodiyotining muayyan tarmog‘ida mehnat unumdorligi darajasi boshqa
mamlakatlarning shunday ko‘rsatkichlaridan yuqori bo‘lgan mamlakat shu tarmoq
mahsulotini eksport qilishga intilishi lozim. Mamlakatda ishlab chiqarishning
samaradorligi past bo‘lgan mahsulotni esa import qilish zarur. SHunga asosan va
AQSHda ijtimoiy mehnat unumdorligi boshqa mamlakatlardagidan yuqori
ekanligini hisobga olib, Qo‘shma SHtatlar jahon bozoridagi to‘siqlarni mumkin
qadar kamaytirishga harakat qilmoqda. Buning uchun u Jahon Savdo Tashkiloti,
Xalqaro Valyuta Fondi va boshqa xalqaro iqtisodiy tashkilotlarning
imkoniyatlaridan faol foydalanmoqda. AQSH olib borayotgan (ayniqsa, YAponiya
va Xitoyga nisbatan) ikki taraflama diplomatiya siyosati ichki bozorni himoya
qilish bo‘yicha proteksionistik chora-tadbirlarga barham berishga qaratilgan.
Markaziy Osiyo geografik jihatdan AQSHdan uzoqda joylashganligi tufayli,
uning Qo‘shma SHtatlar bilan bevosita savdo aloqalarini faol kengaytirish
imkoniyati cheklangandir. Kichik va o‘rta korxonalar kapitalining daromaddorlik
darajasi yuqori bo‘lgan boshqa mamlakatlar AQSHga yaqinroqda joylashganligini
ham hisobga olish lozim. Shu bois bugungi kunda iqtisodiy aloqalar strategiyasini
mamlakatning katta kapital sarfini talab qiladigan tarmoqlarida yirik investitsion
loyihalarni amalga oshirishga qaratish maqsadga muvofiqdir. Zero, AQSH jahonda
eng qudratli moliya kapitali bozori bo‘lib qolayotir.
Energiya resurslaridan foydalanish masalalari AQSH iqtisodiy
diplomatiyasining ikkinchi ustuvor yo‘nalishidir. Ma’muriyatda Kaspiy havzasida
energetik diplomatiya masalalari bo‘yicha Prezident maslahatchisi va davlat kotibi
lavozimining joriy etilishi ham shundan dalolat beradi. Bu AQSH o‘z milliy
xavfsizligi manfaatlarini mustahkamlaydigan va mintaqada Amerika
kompaniyalarining imkoniyatlarini kengaytiradigan SHarq-G‘arb quvur yo‘llari
tarmog‘ini barpo etish niyatini aks ettiradi. Bu mintaqada AQSH faolligining
asosiy sabablaridan biri uni Rossiya va Erondan ajratish, hech bo‘lmasa ularning
imkoniyatlarini kamaytirishdan iborat ekanligi shubhasizdir.
AQSHning fikricha, O‘zbekiston, aytaylik, Ozarbayjon, Turkmaniston yoki
Qozog‘iston kabi energiya resurslarining katta zaxiralariga ega bo‘lmasa ham,
uning mintaqadagi mavqeini oshiradigan bir qancha strategik omillar mavjud.
Mintaqadagi barqarorlik energetika sohasidagi barcha loyihalarni amalga
oshirishning bosh shartidir. O‘zbekiston – Markaziy Osiyo va Kavkaz
mintaqasidagi etakchi va obro‘li davlat. O‘zbekistonning xalqaro hamkorlikni
faollashtirish, mintaqadagi mojarolarni tartibga solish, narkobiznes va terrorizmga
qarshi kurash olib borishga qaratilgan izchil tashqi siyosati energetika sohasidagi
loyihalarni amalga oshirishning kafolati bo‘lib xizmat qiladi. O‘zbekistonning
xalqaro maydondagi obro‘si SHarq-G‘arb iqtisodiy yo‘lagini muvaffaqiyatli barpo
etishning garovidir. Bundan tashqari, ayrim nufuzli mutaxassislarning fikricha,
katta neft zaxiralarining mavjudligi beqarorlik omili bo‘lib xizmat qilishi ham
mumkin. Asosan shu xom ashyoni ishlab chiqarishga qarab mo‘ljal olish ko‘pincha
hokimiyat tuzilmalarida korrupsiyaning kuchayishi, neft qazib olishni nazorat
qiluvchi klanlar o‘rtasidagi kurash, mafiya guruhlarining vujudga kelishi kabi
salbiy oqibatlarga olib keladi.

AQSHning Markaziy Osiyodagi siyosati haqida[tahrir | manbasini tahrirlash]
Markaziy Osiyo mamlakatlari va Qo‘shma SHtatlar o‘rtasidagi aloqalarning
dastlabki davrida munosabatlar sporadik xususiyatga ega bo‘ldi. AQSH mintaqa
mamlakatlarining suverenitet va mustaqillikni qo‘llab-quvvatlashi, islohotlarni
ma’qullashini vaqti-vaqti bilan qayd etib tursa-da, amalda Markaziy Osiyo
ishlariga amaliy ravishda sezilarli aralashmadi desa bo‘ladi. Qozog‘istonning yadro
quroli hamda Kaspiy havzasi energiya resurslaridan foydalanish to‘g‘risidagi
masalalar bundan mustasnodir. O‘sha davrda Davlat departamentida mintaqaga
nisbatan siyosatni Stroub Telbot komandasi belgilar edi va u hatto Vashingtonning
o‘zida «rusotsentrizm» (sobiq SSRI hududidagi barcha masalalarga Moskva bilan
munosabatlar nuqtai nazaridan qarashga moyillik) va «demokratik radikalizm»
(ikki taraflama munosabatlarda asosiy urg‘uni inson huquqlari masalalariga berish)
uchun tanqid qilingan edi.
1994 yil o‘rtalarida mintaqaga AQSHning o‘sha davrdagi mudofaa vaziri
Uilyam Perri tashrif buyurganidan so‘ng vaziyat ancha o‘zgardi. U Markaziy
Osiyoga tashrif natijalari to‘g‘risidagi o‘z dokladida kuchli mustaqil siyosat olib
borayotgan, barqaror dunyoviy davlat hisoblangan va ancha katta harbiy
salohiyatga ega bo‘lgan O‘zbekistonga alohida e’tiborni qaratdi.
90-yillarning o‘rtalariga kelib AQSHda Markaziy Osiyo geografik
chegaralarining kengaytirilgan, ya’ni Afg‘oniston, G‘arbiy Xitoy, butun
Qozog‘iston va Ozarbayjon kiritilgan talqini muomaladan mustahkam o‘rin oldi.
SHuning o‘ziyoq AQSHning mintaqadagi manfaatlari Amerika tashqi siyosatining
Hindiston subkontinenti, O‘rta Sharq, Xitoy va Rossiyadagi strategik maqsadlariga
taalluqliligini anglatadi. Ayni vaqtda, o‘tgan asr davomida shakllangan ma’lum
omillarga ko‘ra, Markaziy Osiyoga «sobiq SSRI hududi» sifatida yondashiladi.
Shu bilan birga, mintaqani janubiy Kavkaz va Kaspiy mintaqasi bilan yagona
geostrategik va iqtisodiy makonda ko‘zdan kechirishga intilish ham kuchayib
borayotir. Nihoyat, yana bir muhim yo‘nalish bu Ywvrosiyo yo‘nalishi bo‘lib, u
Markaziy Osiyo Evropadagi jarayonlar, EXHT faoliyati doirasiga kirishini nazarda
tutadi.
Shuning uchun bo‘lsa kerak, AQSHning Markaziy Osiyoga nisbatan
siyosatida muayyan ko‘p qatlamlilik va buning natijasi o‘laroq yondashuvlarning
har xilligi, bir-biriga zid tendensiyalarning mavjudligi kuzatiladi. AQSHning
mintaqadagi jarayonlarda ishtiroki shubhasiz murakkab xususiyatga ega. Ayrim
tadqiqotchilarning fikricha, u ko‘proq «reaktiv» xususiyatga ega bo‘lgan, uchinchi
mamlakatlar, avvalo Rossiya, Xitoy va Eron manfaatlari bilan belgilangan. Lekin
bu yondashuv AQSHning mintaqadagi jarayonlarda ishtirokini jo‘nlashtirishdan
boshqa narsa emas va AQSHning hozirgi bosqichdagi umumiy tashqi siyosiy
konsepsiyasiga mos kelmaydi, chunki u boshqa davlatlar diplomatiyasiga qaram va
etaklovchi bo‘lishi global liderlik konsepsiyasiga to‘g‘ri kelmaydi.
Xalqaro xavflarga qarshi dunyo miqyosida kurash nuqtai nazaridan Markaziy
Osiyo hozirgi dunyoda muhim rol o‘ynashi Vashingtonda tobora keng e’tirof
etilmoqda. Bu eng avvalo mintaqadan tarqalayotgan va Qo‘shma SHtatlarning
milliy manfaatlariga daxl etayotgan xavflar – xalqaro terrorizm, narkobiznes va
diniy ekstremizm miqyosi yanada aniqroq tasavvur qilinishida namoyon
bo‘lmoqda. So‘nggi yillarda mintaqa mamlakatlari bilan ikki taraflama
munosabatlarda xavfsizlik va mintaqada harbiy-siyosiy kuchlarning bo‘lib turishi
masalalariga ko‘proq urg‘u berila boshlandi.
AQSH Rossiya va Xitoyning mintaqadagi faolligini hozir ham tashvish bilan
kuzatib bormoqda. Davlat departamenti Markaziy Osiyo mamlakatlari terrorizmga
qarshi kurash masalalarida Rossiya bilan hamkorlik qilishi zarurligini tan olgan
bo‘lsa-da, Rossiyadagi muayyan doiralar yuzaga kelgan vaziyatdan mintaqada
Rossiya ta’sirini kuchaytirish uchun foydalanishi mumkinligi Qo‘shma SHtatlarni
qattiq tashvishga solmoqda. Shunday qilib, Markaziy Osiyodagi «katta geosiyosiy
o‘yin»da o‘z ishtirokini tan olmagan holda, AQSH bu erda aksariyat hollarda
geosiyosiy vaziyatning rivojlanishiga va Rossiya, Xitoy, Eron, Evropa Ittifoqi,
Hindiston, Turkiya kabi kuch markazlarining xulq-atvoriga qarab ish ko‘rmoqda.
Shuni ta’kidlash lozimki, AQSHning Markaziy Osiyoga nisbatan siyosatidagi
nomuayyanlik ma’lum darajada Qo‘shma SHtatlar ma’muriyatida mazkur
siyosatning yo‘nalishiga nisbatan yakdil fikr va yondashuvlar yo‘qligining
natijasidir.
Resurslarga boy, barqaror, hamkorlikka tayyor, mustaqil xalqaro siyosat olib
borishga qodir mamlakatlarning mintaqaviy hamkorligi rivojlanishidan
Vashingtonning manfaatdorligi AQSHning Markaziy Osiyoga nisbatan
siyosatining muhim yo‘nalishi bo‘lib qolayotir. Mintaqaning barqarorligi, unda
xavfsizlik va hamkorlikning mustahkamlanishi iqtisodiy va siyosiy islohotlarni
amalga oshirish bo‘yicha tashlangan qadamlarga bog‘liq ekanligiga AQSH
ma’muriyatining ishonchi komil. Bunda jahon xo‘jalik aloqalari tizimiga
mintaqaning qo‘shilishi muhim ahamiyat kasb etadi. «Ipak yo‘li strategiyasi: XXI
asr» qonun loyihasi shu yo‘nalishda tashlangan muhim qadamlardan biri bo‘ldi. U
Markaziy Osiyoga nisbatan tashqi siyosiy qarorlar qabul qilish jarayonida AQSH
Kongressining ishtiroki faollashganidan dalolat beradi. Qonun loyihasi Markaziy
Osiyo va Kavkazorti davlatlari Evropaning rivojlangan mamlakatlari bilan yanada
yaqinroq hamkorlik qilishiga imkoniyat yaratuvchi ko‘p darajali infratuzilma –
«Yevrosiyo koridori»ni barpo etish bo‘yicha ko‘p taraflama muzokaralar olib
borishni taklif qildi. Kongressda muhokama qilinayotgan ushbu qonun loyihasi
mintaqa mamlakatlarining mustaqilligi va suverenitetini qo‘llab-quvvatlash,
mintaqaviy hamkorlikni rag‘batlantirish, mintaqa mamlakatlari jahon
hamjamiyatiga qo‘shilishiga, ijtimoiy-iqtisodiy va demokratik o‘zgarishlarga
imkoniyat yaratish, mintaqaviy mojarolarni tartibga solish, xalqaro terrorizmga
qarshi kurashda hamkorlik qilishni nazarda tutadi.
AQSHning mintaqadagi iqtisodiy manfaatlariga kelsak, Kaspiybo‘yi energiya
resurslarining rivojlanishiga Qo‘shma SHtatlarning qiziqishi AQSHning Markaziy
Osiyodagi siyosatiga ta’sir ko‘rsatayotgan muhim omil bo‘lib qolayotir.
AQSHning energetik loyihalari ta’sirida shakllanayotgan yondashuvlar nafaqat
Kaspiy neftida o‘z ulushiga ega bo‘lgan mintaqa davlatlari bilan AQSHning ikki
taraflama hamkorlik istiqbollarini, balki Rossiya va Eron bilan siyosiy va iqtisodiy
raqobatni ham hisobga oladi.

Markaziy Osiyo va Yevropa Ittifoqi[tahrir | manbasini tahrirlash]
 Yevropa Ittifoqi logotipi
Markaziy Osiyo mamlakatlarining Yevropa davlatlari bilan o‘zaro
munosabatlari o‘ziga xos tarzda rivojlandi. Osiyo markazida joylashgan va islom
dunyosining uzviy qismi hisoblangan mintaqa birdan Xelsinki Hujjatiga qo‘shilish,
Yevropada Xavfsizlik va Hamkorlik Tashkilotiga a’zo bo‘lish orqali Yevropadagi
jarayonlarning to‘laqonli ishtirokchisiga aylandi. Bu muhim tashkilotda hal
qiluvchi ovoz berish huquqiga ega bo‘lgan Markaziy Osiyo mamlakatlari ayni
vaqtda Yevropadagi jarayonlarga faol ta’sir ko‘rsatish imkoniyatini ham qo‘lga
kiritdilar. Bu mamlakatlar Yevropada vujudga kelgan milliy davlat g‘oyasini qabul
qilganlari va uni o‘zida barpo etish yo‘lidan qat’iy borayotganlari evropaliklarga
manzur bo‘ldi. Ular mintaqa mamlakatlari dunyoviy taraqqiyot yo‘li va
demokratiyani tanlaganlarini ham olqishladilar. Yevropa biznesi Markaziy Osiyo
mamlakatlari bilan savdo-iqtisodiy aloqalarining ulkan imkoniyatlarini hammadan
oldin anglab etdilar. 1992 yilning yozidayoq Germaniyaning Hamkorlik va
iqtisodiy taraqqiyot vaziri K.-D.SHpranger O‘zbekistonga tashrifi chog‘ida nemis
kompaniyalarining mintaqa mamlakatlaridagi loyihalarini «Germes» imtiyozli
moliyalash tizimi orqali mablag‘ bilan ta’minlashga tayyorligini bildirdi. Bunday
tashkilotlar Yevropaning barcha etakchi mamlakatlarida tuzildi. O‘z navbatida, Markaziy Osiyo Evropaga ustuvor hamkor sifatida qaradi. Mintaqa mamlakatlari “laissez-fair” tipidagi liberal kapitalizmga qaraganda,
ijtimoiy yo‘naltirilgan bozor iqtisodiyotining aynan evropacha modeli o‘zlarining
ijtimoiy-iqtisodiy qurilish haqidagi tasavvurlariga ko‘proq mos kelishini
yashirmadilar. Taraflar o‘rtasidagi siyosiy muloqot ham o‘zaro bir tekis xarakterga
ega bo‘ldi . yevropada integratsion jarayonlarning chuqurlashishi va Yevropa Ittifoqining
kengayishi qit’aning siyosiy va iqtisodiy xaritasida katta o‘zgarishlar yuz berishiga
olib keldi. Bugungi kunda Yevropa Ittifoqiga 25 davlat a’zo bo‘lib, ularning
umumiy aholisi 450 mln. kishini tashkil etadi. Yevropa Ittifoqi jahonning eng yirik
yagona bozoridir. EIga a’zo 12 mamlakatda yagona valyuta – «yevro» amal qiladi.
Jahon valyuta bozorida evroning mavqei ancha barqaror va kuchlidir. Jami yalpi
mahsulot va tashqi savdo hajmiga ko‘ra Yevropa Ittifoqi hozirgi dunyoning uch
asosiy iqtisodiy markazidan biri hisoblanadi. Bu erda jahon YAIMning 25% ga
yaqini ishlab chiqariladi. Jahon tovar savdosining 20% va xizmatlar bozorining
24% EIga to‘g‘ri keladi. Yevropa Ittifoqi – energiya resurslari va xom ashyoning
yirik importchisi, chunki uning hududida tabiiy resurslar kam. YI rivojlanayotgan
mamlakatlarning eng yirik donorlaridan biri – umumiy xalqaro yordamning 55%
dan ko‘prog‘i va jami beminnat yordamning 2/3 qismi shu uyushma tomonidan
ko‘rsatiladi. O‘z atrofida “do‘stlar halqasini”, ya’ni barqarorlik, xavfsizlik va farovonlik
hududini barpo etish maqsadida, Yevropa Ittifoqi “Kengaytirilgan Evropa – qo‘shni
mamlakatlar” dasturini qabul qildi. Uning maqsadi YI chegaralari atrofida
joylashgan davlatlar bilan imtiyozli munosibatlarni rivojlantirishdan iborat. 2004 yil 29 oktyabrda Evropa Ittifoqining umumiy Konstitutsiyasi imzolandi. Bu mazkur uyushma o‘z taraqqiyotining yangi bosqichi – xalqaro huquqning yagona sub’ektiga aylanish bosqichiga qadam qo‘yganini anglatadi.
Konstitutsiyaga muvofiq prezident va tashqi ishlar vaziri lavozimlari ta’sis etiladi,
2009 yildan e’tiboran qarorlar «ikki baravar qo‘pchilik ovoz» bilan qabul qilina
boshlanadiki, bu YI doirasidagi siyosiy jarayonni ancha engillashtiradi. Iqtisodiy
integratsiyani yanada chuqurlashtirish, ichki ishlar va adliya bo‘yicha hamkorlikni
kuchaytirish, shuningdek umumiy tashqi siyosat va xavfsizlik siyosatini, shu
jumladan Yevropa xavfsizlik va mudofaa siyosatini shakllantirish
mo‘ljallanmoqda. Yevropa Ittifoqining kengayishi xalqaro vaziyatdagi tub o‘zgarishlar bilan bir
vaqtda ro‘y berdi. Yevropa terrorizmga qarshi dunyo miqyosida kurash bilan
bog‘liq murakkab jarayonlarga aralashdi, boz ustiga, terrorchilik hujumlarining
bevosita obyekti va nishoniga aylandi. Globalizatsiya jarayoni muhim iqtisodiy
markazlar o‘rtasidagi raqobatni kuchaytirib yubordi. Yevropa mamlakatlari o‘z
manfaatlarini ilgari surish uchun umumiy siyosatni ishlab chiqishlari va amalga
oshirishlari zarurligi ayon bo‘lib qoldi. Bir qancha siyosiy, iqtisodiy va madaniy
omillar XXI asr boshida AQSH bilan Yevropaning ayrim mamlakatlari o‘rtasida
ko‘p o‘nyilliklar davomida birinchi marta ixtiloflar chiqishi, Amerikaga qarshi
kayfiyatlar kuchayishini belgilab berdi. 90-yillarning boshida AQSH va
Yevropaning Markaziy Osiyodagi manfaatlari yaqinligi yoki mushtarakligi
to‘g‘risida so‘z yuritish mumkin bo‘lsa, bugungi kunda buni aniq qayd etish
mushkul. Yuqorida qayd etib o‘tganimizdek, Yevropada islom ekstremizmi va u bilan
bog‘liq terrorizmning tarqalishi keskin muammo bo‘lib qoldi. Qit’aning ayrim
mamlakatlari, ayniqsa Buyuk Britaniya diniy adovatni targ‘ib qiluvchi
tashkilotlarni taqiqlashga huquqiy asoslar topolmay, liberalizm prinsiplarini
haddan tashqari keng tushunish asiriga aylandi. SHu sharoitda Evropaning
Markaziy Osiyodagi manfaatlari ayniqsa yorqin namoyon bo‘la boshladi.
Avvalo, Yevropa Ittifoqida xavfsizlikning uzviyligi, yaxlitligini, o‘zini
qurshagan dunyo muammolaridan Shengen zonasi doirasida chetlashish mumkin
emasligini yanada teranroq tushuna boshladilar. 4 SHundan kelib chiqib Bryusselda
Markaziy Osiyoga Yevrosiyoda tinchlik va xavfsizlikni ta’minlashda muhim
mintaqa sifatida qaralmoqda. Shu bois Yevropa mintaqa bilan har tomonlama
munosabatlar uzoq muddatli asosda rivojlanishidan manfaatdor va bu
munosabatlarning institutsiyaviy va shartnoma-huquqiy bazasini kengaytirishga
tayyordir. Yevropa Ittifoqiga Sharqiy Yevropa 10 davlatining a’zo bo‘lishi
Markaziy Osiyoning YI bilan iqtisodiy va siyosiy jihatdan yaqinlashishi va taraflar
o‘rtasida o‘zaro ishonchning mustahkamlanishiga katta turtki berdi. Markaziy
Osiyo mamlakatlari Sharqiy Evropa davlatlari bilan barcha sohalarda azaldan
yaqin aloqa qilib keladi. Bundan tashqari, Evropa Ittifoqining kengayishi amalda
qit’ani Markaziy Osiyoga geografik jihatdan yaqinlashtirdi. O‘z chegaralari
yaqinida «xavfsizlik kamari»ni ta’minlashdan YIning manfaatdorligi
hamkorlikning faollashuvini rag‘batlantiruvchi asosiy omillardan biridir. SHu
boisdan Bryussel terrorizm, diniy ekstremizm va narkotrafik xavflarini bartaraf
etish borasidagi tashabbuslar va amaliy harakatlarni qo‘llab-quvvatlamoqda.
O‘zbekistonning «Hizb-ut-tahrir»ni YI mamlakatlarida faoliyati taqiqlangan
tashkilotlar qatoriga kiritish to‘g‘risidagi taklifini qo‘llab-quvvatlash zarurligi
haqidagi fikr Evropa Ittifoqi rahbarlari orasida kuchayib borayotir.
Markaziy Osiyoga nisbatan YI mintaqaviy integratsiyani chuqurlashtirish
g‘oyasini qattiq qo‘llab-quvvatlamoqda, yagona, qamrovli bozor bilan aloqa
qilishdan manfaatdorligini qayd etmoqda. Yevropa tarafi Markaziy Osiyo Umumiy
bozorining shakllanishiga texnik va konsultativ yordam ko‘rsatish, Yvropa
integratsiyasi tajribasidan foydalanishda ko‘maklashishga tayyor ekanligini
ta’kidlamoqda. TASIS dasturi loyihalarining samaradorligini oshirish, ularni
ijtimoiy-iqtisodiy rivojlanishning hozirgi ustuvor yo‘nalishlariga ko‘proq moslashtirish, shuningdek investitsiyalarni ko‘paytirish zarurligi to‘g‘risidagi
fikrga Evropa tarafi qo‘shilmoqda. EI 2007-2013 yillarga mo‘ljallangan texnik
hamkorlik dasturi bo‘yicha yangi Reglament ishlab chiqmoqda. Bu hujjatda
hamkorlik maqsad va shakllarini kengaytirish, shuningdek loyihalarning
investitsion komponentlariga cheklashlarni bekor qilish nazarda tutiladi.
O‘z bozoriga kelayotgan energiya va mineral resurslarning manbalarini
diversifikatsiya qilishga YIning intilishi ham muhim omil bo‘lib qolayotir.
Bryussel Markaziy Osiyo bilan energetika va transport sohalarida hamkorlikni
kuchaytirishga ko‘proq e’tibor berish niyatida. moslashtirish, shuningdek investitsiyalarni ko‘paytirish zarurligi to‘g‘risidagi fikrga Evropa tarafi qo‘shilmoqda. YI 2007-2013 yillarga mo‘ljallangan texnik
hamkorlik dasturi bo‘yicha yangi Reglament ishlab chiqmoqda. Bu hujjatda
hamkorlik maqsad va shakllarini kengaytirish, shuningdek loyihalarning
investitsion komponentlariga cheklashlarni bekor qilish nazarda tutiladi.
O‘z bozoriga kelayotgan energiya va mineral resurslarning manbalarini
diversifikatsiya qilishga YIning intilishi ham muhim omil bo‘lib qolayotir.
Bryussel Markaziy Osiyo bilan energetika va transport sohalarida hamkorlikni
kuchaytirishga ko‘proq e’tibor berish niyatida. Yevropa Ittifoqi Afg‘onistonni
iqtisodiy jihatdan tiklash loyihalarini amalga oshirishda hamkorlik masalalarini
muhokama qilishga tayyordir. YI bilan strategik sherikchilik, teng huquqlilik va o‘zaro hurmat tamoyillariga
asoslangan munosabatlarning sifat jihatidan yangi darajasiga erishish Markaziy
Osiyo mamlakatlari tashqi siyosatining ustuvor yo‘nalishidir. Bu, avvalo, hozirgi
dunyoda birlashgan Yevropaning roli oshib borayotgani bilan belgilanadi.
Endilikda bu rol qit’aning an’anaviy iqtisodiy qudrati bilan cheklanayotgani yo‘q.
Yevropa Markaziy Osiyodagi jarayonlarda Afg‘onistonda joylashgan qurolli
kuchlar kontingentlari orqali harbiy-siyosiy jihatdan ham ishtirok etayotir.
Xavfsizlikni mustahkamlash va yangi xavflar - terrorizm, ekstremizm, narkotrafik,
uyushgan jinoyatchilikka qarshi kurashda hamkorlikni kuchaytirish tobora dolzarb
ahamiyat kasb etib bormoqda. Yevropa BMT, NATO, XVF, JST kabi siyosiy va iqtisodiy xalqaro
tashkilotlarda tobora muhim rol o‘ynamoqda. Tabiiyki, bu institutlarda Bryussel
Markaziy Osiyo mamlakatlarini qo‘llab-quvvatlashi juda muhim ahamiyatga ega.




